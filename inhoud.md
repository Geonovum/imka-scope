## Inhoud van het informatiemodel

_Beschrijving van het object en afhankelijkheden met andere objecten. Rationale, behoefte, en een eerste definitie van het onderwerp Klimaatadaptatie._


### Klimaat
Het klimaat verandert. De temperatuur op aarde stijgt. Dit komt door de toename van broeikasgassen in de lucht. Klimaatverandering heeft grote gevolgen voor mens, natuur en milieu. Daarom neemt Nederland - zelf en samen met andere landen - maatregelen om zich aan te passen aan de gevolgen van klimaatverandering (klimaatadaptatie; o.a. het Deltaprogramma en de Nationale Adaptatiestrategie) en om verdere klimaatverandering te beperken (klimaatmitigatie; o.a. het Klimaatakkoord). Deze maatregelen samen vormen het Nederlandse klimaatbeleid.

In dit informatiemodel richten we ons op de  maatregelen om zich aan te passen aan de gevolgen van klimaatverandering, de klimaatadaptatie. 

### Klimaatadapatie
De aarde warmt op en het klimaat verandert. De temperaturen stijgen. Er is meer kans op een extreme regenbui, op een hittegolf en op langere, droge periodes. Door droogte daalt de bodem op sommige plekken in Nederland. De zeespiegel stijgt en er is meer kans op overstromingen. Klimaatverandering heeft grote gevolgen voor de gezondheid, de leefbaarheid en de economie.

Nederland moet zich voorbereiden op de risico’s van het veranderende klimaat en hierop de omgeving aanpassen. Nederland heeft met vier klimaattrends te maken: 
- het wordt warmer, 
- het wordt droger, 
- het wordt natter 
- en de zeespiegel stijgt.

De 4 klimaattrends hangen samen, maar in dit informatiemodel richten we ons op een klimaattrend, namelijk het wordt warmer.

### Hitte: het wordt warmer
Door klimaatverandering stijgt de temperatuur en worden onze zomers warmer. Hitte is één van de thema’s van het Deltaprogramma Ruimtelijke adaptatie, naast droogte, wateroverlast en overstroming. Een bekend gevolg van hitte is hittestress, waar vooral ouderen en andere kwetsbare groepen erg ziek van kunnen worden. Maar ook onze infrastructuur, de beschikbaarheid en kwaliteit van ons drinkwater en verminderde arbeidsproductiviteit lijden onder extreme hitte.

#### Oorzaken van hitte
Uit de KNMI klimaatscenario’s (2014) blijkt dat niet alleen de gemiddelde temperatuur stijgt, maar dat ook de hitte-extremen toenemen. Hitte neemt wereldwijd toe doordat de aarde opwarmt. Dat komt doordat verschillende menselijke activiteiten het broeikaseffect versterken. Daarnaast wordt het in verschillende steden vaak warmer dan in het omliggende gebied doordat steden meer warmte vasthouden. Dat noemen we het hitte-eilandeffect. Doordat de bebouwing en verstening in steden toeneemt, wordt ook het hitte-eilandeffect versterkt. 

#### Gevolgen van en maatregelen tegen hitte
De gevolgen van de toenemende hitte zijn heel divers. Hitte kan leiden tot gezondheidsproblemen en extra sterfte onder kwetsbare groepen, maar bijvoorbeeld ook tot verminderde arbeidsproductiviteit en schade aan infrastructuur. De gevolgen zijn te herleiden naar drie domeinen van hitte: 
- de buitenruimte (gebied), 
- woningen (gebouw) 
- en de gezondheid.



Klimaatverandering/Hitte heeft impact op de economie, op mensen en op natuur en milieu, betreft verschillende sectoren: 
- Waterhuishouding
- **Natuur**
- Landbouw, tuinbouw, visserij
- **Gezondheid**
- Recreatie en toerisme
- **Infrastructuur**
- Energie
- ICT en telecom
- Veiligheid
- Gebouwde omgeving en ruimtelijke ordening

[Bollenschema uit NAS-adaptatietool](https://nas-adaptatietool.nl/)
Per sector kun je een apart bollenschema maken: 3 bollenschema's (zie teams) waarbij overlap is in soort hitte. Bijv. zachte winters.
Impact: groot gevolg of middelgroot tot groot gevolg
Aard van gevolg is: bedreiging, kans of onduidelijk

[Mindmap hitte in de stad](https://www.hittebestendigestad.nl/mindmap/): Beschrijft de gevolgen van extreme hitte voor leefbaarheid, buitenruimte, gezondheid, netwerken, water.


### Wat gaan we modelleren?  
Wat gaan we opnemen in het inforamtiemodel?
- de basisinformatie (gevoelstemperatuur),
- stresstest hitte, 
- de impact op natuur, gezondheid en infrastructuur 
- de monitoring (van de genomen maatregelen) 


#### Basisinformatie
Kaartverhaal het wordt warmer met een aantal kaarten uit Klimaat effectatlas?

Het wordt warmer (heter)
- Hittekaart: gevoelstemperatuur
- Warme nachten
- Opwarming oppervlaktewater
- Afstand tot koelte

#### Stresstest hitte
Bijsluiter gestandaardiseerde stresstest, onderdeel hitte: https://klimaatadaptatienederland.nl/stresstest/bijsluiter/hitte/
En rapport RIVM met  gestandaardiseerde methode

#### Monitoring
rapport PBL, 2021: Navigeren naar een klimaatbestendig Nederland. *Drie varianten om de uitvoering van het klimaatadaptatiebeleid op kortere en langere termijn te sturen en te monitoren*; https://www.pbl.nl/publicaties/navigeren-naar-een-klimaatbestendig-nederland

De departementen hebben op basis van dit rapport gekozen voor de eerste variant die zich richt op de herijking van het klimaatadaptatiebeleid tot 2026. Met deze variant levert het kennisprogramma informatie over de aard en intensiteit van de klimaatimpacts en -risico’s voor een breed spectrum aan sectoren. Bij een periodieke herijking laat het ook de ontwikkeling daarvan zien in de tijd; of de klimaatimpacts en -risico’s afnemen, toenemen of gelijk blijven. 



#### En wat gaan we niet modelleren (en waarom niet)?
Beschrijven niet procesafspraken over werkwijze (bijvoorbeeld gebruik actuele datasets)

### Waar sluiten we op aan?
Aansluiten op:
- basisregistraties
- Omgevingswet (IMGeluid)
- standaarden voor andere klimaattrends (wateroverlast, ...)
